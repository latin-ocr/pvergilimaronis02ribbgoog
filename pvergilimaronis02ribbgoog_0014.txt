PRAEFATIO.

..nn—-

Prolegomenis — sive epilegomena males dicere quae
olim promissa, intermissa saepe et satis longa per tempora,
inter armorum denique tumultum ad finem deducta quarto
post absolutam textus editionem anno tandem exponuntur
magis quam emittuntur - comprehendere volui quidquid

Vergilianis carminibus inde ab ipsius auctoris manu per
decem amplius saecula accidisse novimus, non ut ad huius
tantum poetae textum prudenter ac fortiter recensendum
solidum strueretur fundamentum, sed ut luculento exemplo
etiam inperitioribus appareret, quarn dubia fide vel ferven-
tissimis grammaticorum illustrissimorum studiis et magni-
ficentissimo exemplarium venerandae vetustatis apparatu
integritati scriptorum antiquorum servandae provisum sit.
Sed ipsa studia illa aliquanto plenius enarrari et rectius
aestimari potuissent, si perfecta tam grammaticorum, quorum
corpus H. Keilius praeclare incohavit, quam scholiorum Ver-
gilianorum emendatione eorum, quorum integri commentarii
perierunt, reliquiae ex fontibus suis deductae et in eruditio-
nis illorum temporum historiam redactae fuissent. Interim
Servianorum quorundam locorum varias lectiones ex copiis
suis solita liberalitate prompsit Gustatus Thilo, de Beruen-
sibus autem scholiis quaerenti amicissime respondit Hor-
mannus Hagen, cui cum singulas huius libri plagulas trans·
mitti iusserim doctas quasdam debeo adnotationes, quibus
praeter addenda vel corripendo alia hio locum esse volui.

 

