X PRAEFATIO.

raunio multitudinem versu-um conflagravit Aristophanes, non
Aristarchus, nec in ceterorum signorum usu discrimen Grae-
corum auctorum videtur fuisse, ut notionem simpliciter de-
scribere satis esset. Nam certam eandemque in Latinis
exemplaribus notarum XX significationem esse vel eis ap-
paret, quae ad chresimon adscripta leguntur: ‘hacc sola ex
voluntate uniuscuiusque ad aliquid adnotandum ponitur’.
Ac ne illud quidem praetereundum, praeter simplicem ductum,
qui propter figurae quandam similitudinem diplae videtur
adiunctus esse, in priore tractatus parte Aristarcheas maxime
notas compositas legi hisque solis quomodo utantur Latini
grammatici expressis verbis adnotari, reliquarum partem (ut
coronide, diplen obelismenen, superne obolatam, aversam
obelismenen -<, chresimon, phrontida) communem omnibus,
partem vel ab aliis quarn ab Aristarcho grammaticis Romanos
mutuatos esse vel ipsos invenisse videri. De quibus quod
brevius quam de ceteris exponitur, fortasse excerptoris
neglegentiae tribuendum. Vilissimum autem' illud argu-
mentum, quod ex Ciceronis ad fam. epistula IX 10‚1 elicere
animum induxit Riesius, ubi quod ioci causa Aristarchi, non
Aelii Stilonis, obelos inferat et Graeco vocabulo, non Latino
sagittas puto appellet, omnem huius signi usum aLatinis
codicibus alienum fuisse iudicat. Quasi vero in epistulis
Cicero Graecam eruditionem non captaret aut ignotum esset
quam inter antiquos Aristarchi potissimum obeli celebres
fuerint! . ¹
’ Ergo indagavit et confixit Probus spurios versus in
Lucretii Horatii Vergilii libris, nec mirandum quod non sola
autographorum auctoritate fretus eiecit, sed ad coniecturam
aliquotiens confugere debebat. Neque enim singula ipsorum
poetarum manu vel conscripta vel emendata exemplaria cir-
cumferebantur, sed cum ipsi amicorum causa plura correxis-
sent, et venditores et emptores librorum consentaneum est
suorum fidem et pretium ita extollere studuisse, ut ex ipsius
auctoris domo et familia et scrinio prodiisse narrarent.
Praeterea p. 472 Riesi'us minus recte aversam cum obelo
positam esse statuit, ubi ‘tectius’ ad aliquid respiciatur
(‘verborgene Beziehungen')‚ cuius usum latius patere p. 150
iudicavi3 etin eadem pagina Aen. IIII 418 simplici dipla ut

 

